<!DOCTYPE html>
<html lang='hu'>
<head>
	<meta charset='utf-8' />
	<meta http-equiv='refresh' content='2' />
	<title>A Dinamó</title>
	<link rel='stylesheet' href='./styles.css' />
</head>
<body>
	<div class='tartalom'>
		<img src='./images/dinamo.jpg' alt='Dinamó' title='Dinamó' id='kep' />
		<h1>A dinamó</h1>
		
		<div class="belso"><i>Dinamónak nevezzük azokat a villamos gépeket, amelyek mechanikai energiából egyenáramú villamos energiát állítanak elő.</i> A mozgási indukciót hasznosítja feszültség létesítésére, mert az erős mágneses térben mozgatott villamos vezetőben feszültség jön létre. A keletkező feszültség nagyságát állandó mágneses térerősségnél és távolságnál a mozgás sebessége határozza meg.</div>
		
		<h2>A dinamóelv</h2>
		<div class="belso">Minden korábban mágneses hatás alá került vastestben valamekkora visszamaradó (remanens) mágneses tér van jelen. Ha ebben a gyenge mágneses térben egy vezetőt mozgatunk, és a vezetőben létrejövő feszültséget a vastest körüli tekercsre kapcsoljuk, növelni tudjuk a vastestben az erővonalak számát. A sűrűbb erővonalak között mozgatott vezetőben már nagyobb feszültség indukálódik, így nagyobb áram folyik, ami aztán ismét a vastest erővonalainak a számát növeli. Az öngerjesztés addig növekedhet, amíg a vastest mágnesesen telítetté nem válik; vagy addig, amíg a visszavezetett gerjesztőáramot nem korlátozzák valamilyen szabályzóval.</div>
		
		<h2 style='text-align:right;'>A gépjárművek dinamói</h2>

		<div class="belso">Az 1960–70-es évekig a gépjárművekben dinamót alkalmaztak a jármű villamosenergia-ellátásához. Ezeknek a dinamóknak a hatásfokát a mágneses szórás csökkentésével javították. Ehhez a gép forgórészét lágyvasból készítették, amely a mágneses fluxust jól vezeti. A forgórész hosszanti hornyaiba szerelték a tekercseket, amelyben a feszültség indukálódik. A tekercsek végeit a forgórész egyik végén lévő kommutátor szeletekhez kötik. A kommutátorral szemben álló kefék vezetik el a létrejött áramot. Az áram egy részét a feszültségszabályzó vezeti vissza az állórész tekercseihez, hogy a gerjesztést növelni lehessen.</div>

		<div class="belso">A dinamókat a fajlagosan nagy súly, a kommutátor és a kefék alacsony élettartama, valamint a generátorokhoz képest kisebb teljesítmény és hatásfok szorította ki a használatból. A generátor által előállított váltakozó feszültséget már a készülékben egyenirányítják, és így hasznosítható.</div>
		
		<h2>Feltalálók</h2>
		
		
		<div class="belso">A dinamóelvet Jedlik Ányos ismerte fel elsőként 1861-ben, azonban tőle függetlenül a német Ernst Werner von Siemens szabadalmaztatta elsőként 1866-ban. 1867-ben Charles Wheatstone szintén kijött egy dinamóelvvel, csak ő párhuzamos kapcsolást javasolt.</div>
		<ul>
			<li>
				<u>Jedlik Ányos</u>
				<div class="tudos belso">Magyar természettudós, feltaláló, bencés szerzetes, kiváló oktató. Eredeti neve Jedlik István, az Ányos a rendben felvett neve. Nevéhez fűződik többek között az első villanymotor megalkotása, az öngerjesztés elve, a dinamóelv első leírása, a szódavíz magyarországi gyártása és a feszültségsokszorozás felismerése. Hátramaradt írások alaposabb feldolgozása azt mutatta, hogy a szerény anyagi eszközökkel rendelkező fizikai szertárak csendes munkása nemcsak, hogy lépést tartott az európai haladással, de nem egy dologban meg is előzte azt.</div>
			</li>
			<li>
				<u>Ernst Werner von Siemens</u>
				<div class="tudos belso">Német feltaláló és gyáralapító. Tiszteletére nevezték el a siemensnek az elektromos vezetőképesség SI-egységét. Kifejlesztett többek között egy új szabályozót a gőzgéphez, egy prést a műkőgyártáshoz, valamint Johann Georg Halskével együtt tökéletesítette a távírót. Ez olyan mutatót használt, ami a megfelelő betűre mutatott, ezzel helyettesítve a Morse-kódot. SiemensJedlik Ányostól függetlenül felfedezte a dinamóelvet. Tervei szerint épült az első villamos vasút. Nevéhez fűződik a németországi utcai világítás rendszerének kiépítése. Számos galvanométert tervezett. Meghatározta számos anyag elektromos ellenállását. Javaslatot tett az ellenállás alapegységére. Megépítette az első elektromos felvonót. Elektromote néven, 1882-ben, Berlinben, 540m-es próbapályán bemutatta a trolibusz ősét.</div>
			</li>
			<li>
				<u>Charles Wheatstone</u>
				<div class="tudos belso">Angol fizikus, feltaláló. A viktoriánus korszak híres feltalálója. Találmányai között van az angol harmonika, a sztereoszkóp (háromdimenziós képek bemutatására szolgáló eszköz), a Playfair számjegy (egy titkosírási technika) és a távíró. Legismertebb a Wheatstone-híd fejlesztésében való közreműködése, ami az ő nevét viseli. Felfedezései és találmányai hozzájárultak az optika, az akusztika, az elektromosság és a távírás fejlődéséhez. Az elektrotechnika úttörőjeként tartják számon. Fontos hozzájárulásokat tett az elektromosság területén is. Javította a dinamó korai verzióit, felismerte Ohm törvényének gyakorlati fontosságát. 1840-ben ellenállás-sorozatot készített, majd népszerűsítette az elektromos ellenállás értékének mérésére szolgáló eszközt.</div>
			</li>
		</ul>
		

		

		
	</div>
</body>

</html>